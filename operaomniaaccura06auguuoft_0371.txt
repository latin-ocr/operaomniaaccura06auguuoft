QUAESTIONES ιΝ Lssvitricum, Lm. ιιι. 365

quem vetuit in escam venire z nunc autem dixit quid
lieret de adipe morticini et a fera capti, ut sit in omne
opus, omne opus, utique illud opus cui tale aliquid
necessarium est. Unde remansit quaestio, quid fiat de
adipe caeterorum animalium quae munda sunt ad vescen-
dum. Sed cum dicit omnem animam perire de populo
suo, qui ederit adipem eorum pecorum , ex quibus Do-
mino offertur, videtur definiisse illum tantum adipem de
pecoribus mundis prohibitum manducari , ex quibus fit
sacrificium : quamvis Judaeos audierimus nullum omnino
adipem in escam sumere. Sed quid Scriptura voluerit, non
quid illi opinati fuerint, requirendum. Denique non in-
veniunt, quid recte dc adipe faciant , unde se abstinent ,
et quomodo eum projiciant, cum dictum sit ε « Omnis
» adeps Domino 3 » si non adipem sacrificiorum tantum ,
sed etiam eorum animalium de quibus non sacrificatur,
quamvis immundorum , hie volunt intelligi.

QUAESTIO xxn.

th sibi vult quod de sacrificiis salutaris iterum ad-
monet, et dicit, eum qui offert donum sacrificii salutaris
sui, pectusculum et brachium sacerdotibus dare debere ¹,
ita tamen, ut adeps pectusculi offeratur Domino cum
pinna jocineris 3 cum superius loquens de sacrificiis salu-
taris pinnam jocineris cum adipe ventris , et renum, ct
lumborum offerri Domino praeceperit'2, tacuerit autem de
adipe pectusculi? An quod ibi praetermisit, hic comme—
morat? Quare ergo de pinna jocineris et ibi et hicPAn
sorte aliquid interest quod superius de sacrificio salutaris
praecepit, hic autem addidit, « sui, » tanquam aliud Sit
salutaris, aliud salutaris sui?

¹ Levit. vu, 19, 20, etc. -— 21d.1v, 9.

