 

QUAESTIONES m sumens, Lm. vn. 619

Nam facere hoedum caprarum non solet dici, nisi cum fit
sacrificium. Denique et ille ita respondit: « Si vim feceris
» mihi, non manducabo de panibus tuis¹ ε » uhi ostendit
se fuisse ad epulas invitatum. Deinde addidit: « Et si
» feceris holocaustum, Domino offeres illud. » Utique
ideo dixit, « Si feceris holocaustum, » quia ille dixerat,
« Faciamus in conspectu tuo hoedum caprarum. n Non
autem omne sacrificium holocaustum erat ε nam de holo-
causto non manducabatur, quia totum incendebatur, et
ideo vocabatur holocaustum. Sed Angelus etiam non
manducaturus, holocaustum potius fieri admonuit, non
tamen sibi, sed Domino : propter hoc maxime quia gens
Israel illo tempore consueverat, quibuslibet diis falsis
sacrificare: unde et tunc offenderat Deum, ut traderetur
inimicis per quadraginta annos.

QUAEsTlo [Ν.

Qum sibi vult, quod posteaquam manifestatus est Ma-
nue' et uxori ejus Angelus, qui cum eis loquebatur, dixit
idem Manue' uxori suae: « Morte moriemur, quoniam Deum
» vidimus²z » ex illa scilicet Legis sententia, ubi scrip-
tum est: « Nemo potest faciem meam videre et viveress. »
Opinabantur ergo ut homines Deum se vidisse, tanto
utique miraculo facto, quod in igni sacrificii stetit, qui
cum illis prius quasi homo loquebatur. Sed Deum in An-
gelo, an Deum ipsum Angelum appellabant? Sic enim
scriptum est : « Et sumpsit Manue' hoedum caprarum, et
» sacrificium , et obtulit super petram Domino mirabilia
η facienti, et Manu& et uxor ejus expectabant. Et factum
n est dum ascenderet flamma desuper altare ad coelum,
» et ascendit Angelus Domini in flamma. Et Manue uxor-
» que illius expectabant : et ceciderunt super faciem

¹-lmlic. 5111, 16. — ² Ibid. xn. — 3 Exod. xxxui, 20.

