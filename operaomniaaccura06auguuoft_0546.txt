5140 5. Arous-nm museopi

QUAESTIO ix.

Ι. Mamm quaeritur, cum Dominus propter illum, qui
de anathemate furtum fecerat, praeceperit eum, qui fuis-
set ostensus, igni cremari, cur eum ostensum Jesus lapi-
dari potius a populo fecerit& An ita eum mori oportuit,
quemadmodum Jesus, qui propius Dominum sequebatur,
Domini verba jubentis intelligere potuit? Sic enim alius
quisquam non facile potuit. Unde magis quaerendum est,
cur lapidationem ignem appellaverit Dominus, quam
credendum Jesum aliud fecisse quam jusserat Dominus.
Nam neque ad intelligendum verba Domini quisquam
potuit esse sapientior, neque ad faciendum quisquam
obedientior. Proinde ignis nomine poenam potuisse signi-
ficari, Scriptura testis est in Deuteronomio, ubidicitur
ad filios Israel: « Et eduxit vos de fornace ferrea ex
» AEgypt02. » Ubi utique duram tribulationem intelligi
voluit.

II. Duae autem mihi causae occurrunt, (non ut ambae
sint, sed ut altera ex eis,) cur non ille cum suis omnibus
evidenti igne crematus sit. Si enim peccatum ejus Domi-
nus tale esse judicavit, quod supplicio illo expiatum non
puniret in aeternum, propter ipsam expiationem et pur-

gationem congruenter illa poena signis nomen accepit. “

Neque ad hunc intellectum quisquam tendere admonere-
tur, si eum proprie visibilis ignis exurerct3 sed in eo
quisque remaneret, quod aperte videbat impletum, nec
aliquid ultra quaereret : nunc vero cum propter Dei verba
et factum Jesu, a quo praevaricari illa verba non pos-
sent, rectissime dicitur etiam lapidationem ignem fuissc3
eleganter agnoscitur illa poena hominem, ne in posterum
peccato illo interiret, fuisse purgatum. Quod significant

¹ Josutss vn, 15 et 25. — ἒ Dent. w, 20.

 

 

 

