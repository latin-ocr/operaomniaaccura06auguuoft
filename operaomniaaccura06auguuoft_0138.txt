128 s. Auo USTINI Enscom

quot filii nati sunt, id est, universum semen ejus, ad illam
haereditatem pertinuit. Sic ergo collocatus et constitutus ,
in illa terra Abraham, quoniam vixit usque ad nativita-
tem Jacob, si recteintelligiturg soluta quaestio estsecundum =
recapitulationem 3 quamvis et aliae solutiones non sint
contemnendae.

QUAESTIO XXVI.

« Enrr ergo cum te viderint AEgyptii, dicent, quia
» uxor illius haec. Factum est autem statim ut intravit
» Abraham in AEgyptum, videntes AEgyptii mulierem
n quia speciosa erat valde 1. » Quomodo accipiatur ,
quod Abraham veniens in AEgyptum celare voluit uxo-
rem suam esse Saram, secundum omnia quae de hac re
scripta sunt, utrum hoc convenerit tam sancto vim, an
subdefectio fidei ejus intelligatur, sicut nonnulli arbitrati,
sunt : jam quidem et contra Faustum de hac re dispu-i
tavi‘2 ε et diligentius a presbytero Hieronymo expositum
est, quare non sit consequens, ut cum aliquot dies apud
regem AEgypti Sara fecerit, etiam ejus concubitu credatur
esse polluta : quoniam mos erat regius, vicibus ad se ad-
mittere mulieres suas, et nisi lomentis et unguentis diu,
prius accurato corpore, nulla intrabat ad regem. Quae
dum fierent, afflictus est Pharao manu Dei, ut viro redhi-
beret intactam, quam ipsi Deo maritus commiserat, ta-
cens quod uxor esset, sed non mentiens quod soror esset:
ut caveret quod poterat quantum homo poterat, et Deo
commendaret quod cavere non poterat, ne si et illa quae
cavere poterat Deo tantum dimitteret, non in Deum cre-
dere, sed Deum tentare potius inveniretur.

 

 

 

¹ Gen. xu, 12, 14. — 2 Lib. λῖς-ιι, cap. 33 et 35... Vide insuper Hieron. lib.
Quaestionum in δρψ,

 

