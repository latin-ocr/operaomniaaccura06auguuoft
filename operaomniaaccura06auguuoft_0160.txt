150 s. Avensa-im EPlSCOPI

ham velut reviviscentis corporis ad filios procreandos, diu
permansisse asserant, ita ut posset et alios procreare. Sed
multo est absolutius de adolescentula potuisse seniorem ,
quod senior de seniore non posset, nisi Deus illic mi-
raculum praestitisset, maxime propter Sarae non solum
aetatem , verumetiam sterilitatem. Sane etiam grandioris
aetatis, et sicut Scriptura loquitur, plenum dierum posse
dici seniorem, hoc est presbyterum , hinc intelligi potest,
quia hoc Abraham appellatus est quando mortuus est.
Proinde omnis senex etiam presbyter, non omnis presbyter
etiam senex : quia plerumque est hoc nomen aetatis quae in-
fra senectuti vicina est, et ex hoc etiam ipsa a senectute no-
men accepit in latina lingua , ut presbyter senior appelle-
tur. Apud Graecos autem, maxime sicut Scriptura loquitur,
πρεσὲύτεροι et νεώτεροι dicuntur , etiamsi aetates juvenum com-
parentur, qnod dicimus nos majorem atque juniorem.
Verumtamen hoc factum Abrahae, quod postmortem Sarae
de Cethura filios procreavit, non sic accipiendum est,
quasi humana consuetudine et cogitatione tantummodo
substituendae numerosioris prolis hoc factum sit. Sic enim
possent accipere homines etiam quod de Agar factum est,
nisi Apostolus admoneret illa fuisse facta prophetice, ut
in utrisque persons mulierum earumque filiorum duo
Testamenta ad futurorum praenuntiationem allegorica
significatio figuraret. Unde in isto quoque Abrahae facto
aliquid tale quaerendum est, etsi non facile occurrat , ego
interim quod occurrit: Munera quae acceperunt filii con-
cubinarum1, videntur mihi significare quaedam Dei dona,

vel in sacramentis vel in quibusque signis, etiam carnali ,
populo Judaeorum et haereticis data, velut filiis concubi- ’

narum, cum haereditatis munus, quod. est charitas ct vita

¹ Gal iv, ¹2¹2.

 

 

l
f
*i
ι
l

¹ ἰ

.
l
1 ,Δ

